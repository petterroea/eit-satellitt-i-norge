---
title: Satellitter
layout: guide
collection: theory
---

# Satellitter

## Omløpsbaner

Det er gravitasjonen som gjør at satellittene går i bane rundt Jorda. Den påser at objektene holder seg i noenlunde samme bane idet de beveger seg rundt Jorda. Siden det verken er luft eller friksjon i verdensrommet, betyr det at satellittene vil holde samme kurs og gå i samme bane etter at de har blitt skutt opp. Det finnes flere typer baner. Se listen under.

1. Geostasjonær bane (GEO)
2. Lav Jorda bane (LEO)
3. Medium Jorda bane (MEO)
4. Polar-bane og sol-synkron bane (SSO)
5. Overføringsbaner og geostasjonære overføringsbaner (GTO)
6. Lagrange-punkter (L-punkter)

(ESA, 2020)

## Geostasjonær bane

Satellitter i denne banen har en konstant hastighet og går rundt Jorda én gang i døgnet. De kan spores ved hjelp av relativt enkel teknologi, som gjør dem ideelle til prosjekt som dette. (ESA, 2020)

## Medium Jorda bane

Her finner man mange navigasjonssatellitter, som GPS-satellitter. I tillegg finner man kommunikasjonssatellitter som dekker Nordpolen og Sørpolen. Satellitter i denne banen har en omløpstid på mellom 2 og 24 timer. (ESA, 2020)

## Lav Jorda bane

Satellitter i denne banen vil ha mye kortere omløpstid enn satellitter i GEO eller MEO. De er kun synlige i et kort tidsrom, siden de beveger seg såpass raskt. Signalstyrken er ofte sterkere enn vanlig siden de er såpass nærme Jordas overflate. (ESOA, u.å.)

## Polar-bane og sol-synkron bane (SSO)

Satellitter i denne banen beveger seg grovt sett over Jordens poler, altså fra nord til sør. De beveger seg i sammenheng med Sola, som gjør at de vil være på samme sted til samme tid hver dag. Disse satellittene er godt egnet til å overvåke endringer i et område over tid. (ESOA, u.å.)

## Overføringsbaner og geostasjonære overføringsbaner

Dette er baner som brukes for å få en satellitt fra én bane til en annen. Baner med såkalt høy “eksentrisitet” (som ser ut som ellipser) har svært varierende avstand fra Jordas overflate. Disse banene er derfor godt egnet som overføringsbaner, fordi høyden er såpass varierende. (ESOA, u.å.)

## Lagrange-punkter

Disse punktene markerer områder der gravitasjonskreftene fra Sola og Jordkloden kombineres. Dersom romfartøy havner i disse områdene vil de holdes stabile i forhold til Jordkloden. Disse punktene er over 1 million kilometer fra jordoverflaten, og er godt egnet for teleskop og lignende som bør unngå påvirkning fra Jordens lys. (ESA, 2020)

![Baner](/eit-satellitt-i-norge/assets/images/orbit.png)

## HRPT

HRPT står for “High Resolution Picture Transmission”. Hvis en satellitt har oppgitt en frekvens for dette, betyr det altså at man kan hente ned bilder i god oppløsning herfra.
MPT står for “Mission Picture Transmission”.
DPT står for “Delayed Picture Transmission”
APT står for “Automatic Picture Transmission” Det er lettere å hente ned bilder via denne kontra HRPT på grunn av mange ulike faktorer.
(Mdkenny, 2017)

## EIRP

EIRP står for “Effective Isotropically Radiated Power”. Dette måles i desibel (dB). EIRP verdien forteller oss hva signalstyrken ville vært hvis antennen hadde utstrålt likt i alle retninger. Hvis EIRP ligger på 40dB så betyr det at det tilsvarer en uniform antenne som utstråler 40dB i alle retninger. (Sutron, u.å.)

## Satellitter å fokusere på

Det er flere satellitter man kan hente ned data fra. Felles for disse er at man kan hente ned data via APT og HRPT.

Man har NOAA 18 og 19, som man kan hente ned bilder via både APT og HRPT. APT har da en frekvens på rundt 137MHz (Se satellitter-siden for mer info), mens HRPT ligger på 1,7GHz. I tillegg har man METOP-serien, METOP A, B og C. Disse har en frekvens på rundt 1,7GHz, og man kan hente ned data via AHRPT og LRPT. Man har også FY-3 serien. Dette er meteorologiske satellitter som befinner seg i bane over polområdene. Her kan man hente ned bilder med god oppløsning via en frekvens på rundt 1,7MHz. Man kan finne informasjon om EIRP på tabellsidene på nettsiden. (Mdkenny, 2017)

<br>

### Referanser

- ESA (30.mars 2020) Types of orbits. Hentet fra
  <https://www.esa.int/Enabling_Support/Space_Transportation/Types_of_orbits>

- ESOA (u.å.) Satellite orbits. Hentet fra <https://www.esoa.net/technology/satellite-orbits.asp>

- Mdkenny (18.nov 2018) Meteorological satellite frequencies. Hentet fra <http://mdkenny.customer.netspace.net.au/metsat_frequencies.html#FY-3>

- Sutron (u.å.) Uplink EIRP. Hentet fra <https://www.sutron.com/wp-content/uploads/2013/12/UPLINK_EIRP_Decibel.pdf>
